Kursmoment 1
------------

När jag började kursen hade jag en grundläggande förståelse av objektorienterad programmering men hade inte skrivit så mycket objektorienterad kod i PHP men en del i Java. Principerna fanns i bakhuvudet men allt var långt ifrån kristallklart.

**Min utvecklingsmiljö**

Jag använder mig av en dator med Windows 8 och  skriver min kod i Sublime Text 2. För att köra PHP och arbeta med databaser har jag  installerat XAMPP. Jag har också börjat använda Git och tycker att det är väldigt bra.  

**Ramverk**

Jag har ingen tidigare erfarenhet av ramverk men jag har arbetat en del med Joomla som  är ett CMS byggt med MVC som gör att jag kan förstå tankesättet. Jag har tittat lite på Laravel tidigare på ett mer övergripande plan, inte dykt ner i koden eller arbetat med det.

**Begrepp**

Jag är inte speciellt bekant med de mer avancerade begreppen som tas upp i detta moment men jag förstår principerna. När jag har programmerat tidigare har jag använt mig av klasser, arv och synlighet men jag har inte arbetat med interfaces och abstrakta klasser även om jag känner till dem sedan tidigare. Traits är också något som jag inte har arbetat med men ser som väldigt användbart.

 Jag ser fram emot att lära mig mer hur olika designmönster fungerar samt hur och när man kan ta hjälp av dem. Det kommer bli intressant att arbeta vidare för att praktisera de begrepp som tas upp i. Jag kommer gå tillbaka igen och läsa om för att förhoppningsvis bli lite klokare. 


**ANAX**

Jag fann det svårt att hitta de olika delarna i Anax och hur de hängde ihop. Jag hade specifikt svårt att lista ut när man ändrar i controllern och vilka delar som konfigureras i app-delen. Jag hade lite svårigheter att skapa navigationen men det berodde på mina tjocka fingrar. Intrycket överlag är att ANAX känns splittrat, vilket säkert gör ramverket väldigt anpassnings- och utbyggbart. Jag fick skriva om kod några gånger för att få allt att fungera men när det väl gjorde det kändes det väldigt roligt. 

Jag har inte implementerat några extra funktioner på min me-sida men har jobbat lite med designen för att få den responsiv och Git för att moderera utvecklingen. 

<span class="text-center">&bull; &bull; &bull;</span>

